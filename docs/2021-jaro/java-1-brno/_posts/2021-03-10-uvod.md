---
display_full: true
---
Kurz Java 1 - pro začátečnice
---------------------------------------------------

Cílem kurzu je získání praktických zkušeností s programováním. Ovládání programátorského editoru (IDE), pochopení pojmů proměnná, metoda, objekt, třída. Algoritmizace a používání jazyka Java v praxi na malých appkách pro Windows (Linux, Mac).

### Pro koho je kurz určen:

Kurz je určen pro začátečnice, které absolvovaly Úvod do programování 1 (bez ohledu na programovací jazyk) a Úvod do programování 2 - Java v rámci Czechitas. Případně pro ty, které Javu zkoušely ve škole. Je nutné rozumět tomu, co je to proměnná, cyklus, podmínka, objekt a volání existujících metod na objektech. Není třeba umět psát vlastní třídy.


### Náplň lekcí:

1. Základ algoritmizace (cykly, podmínky), Proměnné
2. Metody
3. Metody s parametry
4. Metody vracející návratovou hodnotu
5. Tvorba tříd
6. Zapouzdření a vlasnosti
7. Tvorba složitějších tříd
8. Objektové modelování
9. Instanciování existujících objektů z Java SE
10. Jednoduché desktopové aplikace
11. Události actionPerformed, mouseClicked
12. Závěr


### Organizační pokyny

Kurz probíhá dle aktuálních pandemických opatření buď online na Zoomu nebo v Brně v prostorách Komunitního vzdělávacího centra Czechitas na Škrobárenské 3.<br/>


#### Termíny jednotlivých lekcí (vždy pondělí 18:00-20:30):

* **12. 4. 2021**
* **19. 4. 2021**
* **26. 4. 2021**
* **3. 5. 2021**
* **10. 5. 2021**
* **17. 5. 2021**
* **24. 5. 2021**
* **31. 5. 2021**
* **7. 6. 2021**
* **14. 6. 2021**
* **21. 6. 2021**
* **28. 6. 2021**


Je opravdu důležité, abyste mohli přijít na všechny hodiny.
Druhou zásadní podmínkou jsou domácí úkoly.
Budete dostávat domácí úkol na většině lekcí,
proto počítej, že mimo času lekce (v pondělí večer)
bude třeba věnovat kurzu ještě několik hodin, například o víkendu.
Domácí úkoly se ukázaly jako nejefektivnější způsob,
jak se látku naučit. Máte čas s Javou pořádně experimentovat,
řešit problémy a musíte si s nimi poradit.
Je dokonce možné řešit úkoly ve dvojici.
My vám rádi pomůžeme přes Facebook, Skype, osobně...

Úspěšná absolventka kurzu má maximálně 3 absence
a musí úspěšně odevzdat všech 7 povinných domácích úkolů.

Podmínky to nejsou nijak složité, to určitě zvládnete. Těšíme se na vás :-)
