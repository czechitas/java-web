---
title: Lekce 4
---

# Lekce 4

## Repository použité při lekci

* [FilipJirsak/j2w-lekce04-priklad01](https://github.com/FilipJirsak/j2w-lekce04-priklad01)

Postup stažení: nejprve si repository *forkni* z mého repository do svého (tlačítko *Fork* vpravo nahoře). Následně naklonuješ repository do svého počítače.
Pokud máš v prohlížeči nainstalovaný doplněk JetBrains Toolbox, stačí na GitHubu kliknout na tlačítko *Clone in IntelliJ IDEA* a pokračovat dle pokynů.

![Screenshot tlačítka Clone in IntelliJ IDEA](img/lekce-2/GitHub-Toolbox.png)

Pokud doplněk nemáš, na úvodní obrazovce IntelliJ IDEA zvol tlačítko *Get from VCS*, následně v nabídce vlevo zvol GitHub a v přehledu projektů vyber projekt,
který chceš klonovat.

## Osnova

* seznamy `th:each`
* podmínky `th:if`
* odkazy `@{…}`
* enumy
* předávání paramterů do controlleru

## Tahák

### Thymeleaf šablony

* `<html lang="cs" xmlns:th="http://www.thymeleaf.org">` – hlavička HTML souboru, který funguje jako Thymeleaf šablona; `lang="cs"` říká, že obsah stránky je
  v češtině (prohlížeč pak např. nebude nabízet přeložení stránky z angličtiny)
* `${variable}` – získání dat z modelu
* `@{/odkaz}` – vytvoření internetového odkazu
    * `@{/odkaz(param1=${value1}, param2=${value2}}` – vytvoření internetového odkazu s parametry
* `<span th:text="${variable}">…</span>` – vložení textu do obsahu HTML elementu
    * `<span th:utext="${variable}">…</span>` – vložení HTML kódu do obsahu HTML elementu
* `<span th:if="${variable} == 'value'">…</span>` – celý HTML element je vložen jenom v případě, kdy podmínka **je** splněna
    * `<span th:unless="${variable} == 'value'">…</span>` – celý HTML element je vložen jenom v případě, kdy podmínka **není** splněna
* `<div th:each="item : ${list}">…</div>` – celý HTML element je opakován pro každou položku seznamu `list`, v rámci opakování existuje proměnná `item`
  s aktuální hodnotou ze seznamu
* `<div th:each="item, iterStat  : ${list}">…</div>` – jako předchozí, ale v proměnné `iterStat` jsou navíc informace o procházení seznamu, jsou to:
    * `index` – pořadí aktuálního prvku, začíná 0
    * `count`– pořadí aktuálního prvku, začíná 1
    * `size` – počet prvků v seznamu
    * `current` – aktuální prvek seznamu (`item == iterStar.current`)
    * logické proměnné `even`, `odd`, `first` a `last`
* `${#temporals.format(dateOrTime)}` – formátování data, času nebo časové značky (datum+čas) dle výchozího nastavení
    * `${#temporals.format(dateOrTime, 'd. M. yyyy H:mm')}` – formátování data, času nebo časové značky (datum+čas) dle určeného formátu

### Spring

* `@Controller` – třída s metodami, které obsluhují požadavky klienta
* `@SpringBootApplication` – označení výchozí třídy Spring Boot aplikace. Spring Boot následně prohledává package, ve kterém je umístěna tato třída, a všechny
  package pod ním (na libovolné úrovni zanoření) a zpracuje všechny třídy označené některou z anotací, které Spring zná – např. `@Controller`, `@Service`,
  `@Repositoy` apod.
* `@GetMapping`, `@PostMapping` a další, `@RequestMapping` – anotace označující celý kontroler nebo metodu a určující, jaké požadavky bude zpracovávat (např.
  cesta, metoda, typ dat požadavku nebo odpovědi)
* `ModelAndView` – přepravka, která obsahuje název view a data modelu

### Java

* `enum` – speciální třída obsahující výčet konstant (např. seznam světových strany nebo ročních období)

## Odkazy

* Java SE 11 [Javadoc](https://docs.oracle.com/en/java/javase/11/docs/api/java.base/) – dokumentace všech tříd, které jsou součástí základní Javy ve verzi 11.
* Dokumentace [Spring Boot](https://spring.io/projects/spring-boot#learn) – odsud je anotace `@SpringBootApplication` a třída `SpringApplication`.
* Dokumentace [Spring Framework](https://spring.io/projects/spring-framework#learn) – odsud jsou anotace `@Controller`, `@GetRequest` a třída `ModelAndView`.
* Dokumentace [Thymeleaf](https://www.thymeleaf.org/doc/tutorials/3.0/usingthymeleaf.html) – šablonovací systém pro HTML použitý v projektu.
* [Unsplash](https://unsplash.com) – obrázky a fotografie k použití zdarma
* [LineAwesome](https://icons8.com/line-awesome) – sada ikon pro použití na webu

## Úkol
Zadání úkolu: [Úkol 3](lekce-4-ukol-3.html)
