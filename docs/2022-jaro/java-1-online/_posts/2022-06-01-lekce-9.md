---
title: Lekce 9
---
# Lekce 9 – Swing (desktopové aplikace, GUI)

Repository s příklady k lekci: [j1-lekce09](https://github.com/FilipJirsak-Czechitas/j1-lekce09)

## Osnova
* Knihovny pro GUI v Javě:
  * **AWT** – součástí Javy, zastaralé, dnes už se samostatně nepoužívá (ale staví na něm Swing)
  * **Swing** – součástí Javy, nejpoužívanější (používá ho např. IntelliJ Idea)
  * **JavaFX** – bylo zamýšleno jako náhrada Swingu, připojeno k Javě – ale v posledních verzích Javy ho Oracle vyčlenil do samostatného projektu OpenFX a dal od něj ruce pryč
  * **SWT** – externí knihovna, používá přímo komponenty operačního systému, takže aplikace je pak závislá na konkrétním OS (ale pořád může být ve variantách pro různé OS)
* Komponenty
  * JFrame – okno aplikace
  * JPanel – obecný panel, skládají se do něj další komponenty
  * JLabel – popisek komponenty
  * JTextField – jednořádkový textový vstup
  * JCheckBox – checkbox, přepínač, zaškrtávátko – pokud je jich víc, jsou na sobě nezávislá
  * JRadioButton – radio, radiobutton, přepínač – pokud je jich víc, může být vybraný jen jeden z nich
  * JTextArea – víceřádkový text
  * JPasswordField – textový vstup pro zadání hesla (maskuje vstup hvězdičkami)
  * JButton – tlačítko
  * JSpinner – jednořádkový textový vstup s krokováním (typicky pro zadávání čísel)
  * … a další (combobox, seznam, tabulka, strom, slider, menu, …)
* look&feel – „grafické téma“ – jak komponenty vypadají („look“) a jak se chovají („feel“)
* layout manažer – zajišťuje skládání komponent do panelu
  * [BorderLayout](https://docs.oracle.com/en/java/javase/11/docs/api/java.desktop/javax/swing/BorderLayout.html) – umísťování k okrajům (nahoře, dole, vlevo, vpravo) a do centrální plochy  
  * [BoxLayout](https://docs.oracle.com/en/java/javase/11/docs/api/java.desktop/javax/swing/BoxLayout.html) – umísťování v řadě (vedle sebe nebo pod sebou)
  * [CardLayout](https://docs.oracle.com/en/java/javase/11/docs/api/java.desktop/java/awt/CardLayout.html) – přepínání záložek (jako taby v prohlížeči)
  * [GroupLayout](https://docs.oracle.com/en/java/javase/11/docs/api/java.desktop/javax/swing/GroupLayout.html) – umisťování do mřížky
  * [GridBagLayout](https://docs.oracle.com/en/java/javase/11/docs/api/java.desktop/java/awt/GridBagLayout.html) – komplexnější umisťování do mřížky
  * [OverlayLayout](https://docs.oracle.com/en/java/javase/11/docs/api/java.desktop/javax/swing/OverlayLayout.html) – překrývání komponent
  * [SpringLayout](https://docs.oracle.com/en/java/javase/11/docs/api/java.desktop/javax/swing/SpringLayout.html) – umisťování pomocí pravidel
  * [MigLayout](https://www.miglayout.com) – univerzální layout manažer vhodný pro formuláře
  * [JGoodies Layout](http://www.jgoodies.com/downloads/archive/) – univerzální layout manažer vhodný pro formuláře, starší verze zdarma

## Dokumentace
* modul [java.desktop](https://docs.oracle.com/en/java/javase/11/docs/api/java.desktop/module-summary.html)
* [MigLayout](https://www.miglayout.com)
* [FlatLaf](https://www.formdev.com/flatlaf/) – Flat Look and Feel

## Cvičení 
- Forkni a naklonuj si repository [j1-lekce09](https://github.com/FilipJirsak-Czechitas/j1-lekce09).
- Vyzkoušej, že ti jde aplikace spustit.
- Přidej do aplikace textové pole s labelem pro e-mail a telefon.
  - Přidej je do dalšího řádku pod adresu, obě položky na jeden řádek (podobně, jako je jméno a příjmení).
  - Ostatní položky se posunou níž.
- Při kliknutí na tlačítko *Uložit* přidej do výpisu e-mail a telefon.
- Implementuj kliknutí na tlačítko *Smazat*, které vypíše do konzole text *Mažu kontakt <jméno> <příjmení>.* 

## Úkol

Z této lekce je [6. domácí úkol](ukol-6.html).


## Video z lekce
*Video zatím není k dispozici*
