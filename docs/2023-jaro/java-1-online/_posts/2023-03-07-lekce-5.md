---
title: Lekce 5
---
# Lekce 5 – Tvorba tříd

## Osnova
* tvorba vlastních tříd (`class`)
* konstruktor
* vytváření instancí třídy (operátor `new`)
* vlastnosti (property), getter a setter
* metoda `toString()`
* viditelnost tříd, metod a fieldů
  * `public` – viditelné odkudkoli
  * `private` – viditelné pouze z vlastní třídy
  * později: `protected` – viditelné z package a z odděděných tříd
  * později: „package protected“ – viditelné z package
* dokumentace tříd v základní knihovně Javy: [Java SE 17 JavaDoc](https://docs.oracle.com/en/java/javase/17/docs/api/java.base/module-summary.html)
  * [java.lang.String](https://docs.oracle.com/en/java/javase/17/docs/api/java.base/java/lang/String.html)
  * [java.io.PrintStream](https://docs.oracle.com/en/java/javase/17/docs/api/java.base/java/io/PrintStream.html) (Objekty `System.out` a `System.err` jsou typu `java.io.PrintStream`.)

## Tip
* generování kódu (třeba gettery a settery) v IntelliJ Idea:
  * Windows, Linux: Alt+Insert
  * Apple: Command+N nebo Shift+Enter
  * menu Code → Generate…
* konfigurace IntelliJ Idea, aby na Windows správně vypisovala české znaky v konzoli: menu `Help` → `Edit Custom VM Options…, na konec přidat následující řádek:
  ```
  -Dfile.encoding=UTF-8
  ```

## Cvičení 1
- Forkni a naklonuj si repository [j1-lekce05](https://github.com/FilipJirsak-Czechitas/j1-lekce05)
- Při přidávání nových vlastností nemusíš provádět kontrolu vstupu. 
- Do třídy `Osoba` přidej jako vlastnost (property) dvě e-mailové adresy – pracovní e-mail a soukromý e-mail. Oba budou typu `String`.
- Vyzkoušej k testovací osobě přidat jeden nebo oba dva e-maily.
- Vytvoř novou třídu `Adresa`, která bude osahovat vlastnosti (všechny typu `String`):
  - `ulice` – bude obsahovat název ulice a čísla domů, např. `Národní 1/23`
  - `castObce` – bude obsahovat (volitelně) část obce, např. `Černý Most`
  - `obec` – bude obsahovat název obce, např. `Praha`
  - `psc` – bude obsahovat PSČ, např. `11000`
- Do třídy `Osoba` přidej vlastnost (property) `adresa` typu `Adresa`.
- Vyzkoušej k testovací osobě přidat adresu. 

### Bonus
- Přidej kontroly vstupů, například:
  - e-mailová adrese nesmí být prázdná
  - e-mailová adresa musí obsahovat `@` a `.`
  - ulice, obec a PSČ nesmí být prázdné
  - PSČ musí obsahovat právě 5 znaků
- Do třídy `Adresa` přidej metodu `toString()`, která vrátí adresu jako řetězec ve formátu `ulice, PSČ obec` nebo `ulice, část obce, PSČ obec`.
- Přidej do třídy `Osoba` metodu `public String getKontakty()`, která vrátí všechny kontakty osoby (e-maily a telefonní číslo) v jednom řetězci.

## Úkol
Z této lekce je [3. domácí úkol](ukol-3.html).
